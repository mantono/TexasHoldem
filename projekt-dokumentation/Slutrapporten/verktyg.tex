\avsnitt{Kodkritiksystem}

En presentation av de problem som hittats med hjälp av verktyg för statisk analys och en diskussion av dem enligt anvisningarna. Det räcker alltså inte med att bara lista problemen, ni måste förhålla er till dem också. Tänk också på att ni ska göra detta både på koden som den såg ut före granskningen och på koden efter att ni rättat det som kommit fram under granskningen.

\avsnitt{Statiska mått}

En presentation och diskussion kring ett antal lämpliga statiska mått på koden. Att vi inte specificerar exakt vilka mått som ska tas upp beror på att olika verktyg har olika uppsättningar, men vi förväntar oss fler och mer intressanta mått än bara rena storleksmått som LOC, \#klasser, \#metoder, etc. Även här är det viktigt att förhållas sig till måtten, inte bara lista dem.

\avsnitt{Täckningsgrad}

En översikt över vilken täckningsgrad era testfall uppnått. Denna kan antagligen tas rakt av från verktyget ni använt för att mäta den. Om ni inte uppnått fullständig täckning så ska detta förklaras och motiveras.

\avsnitt{Profiler}

En kort presentation av hur ni gått tillväga för att testa koden med en profiler och vilka resultat ni fick fram.

\avsnitt{Byggscript}

Byggscriptets första (seriösa) version, och den slutliga.
